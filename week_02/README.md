# 2: Enum, class, method

# Задача.

Напише клас, описващ потребител в дадена онлайн мрежа. Един потребител се описва чрез следните характеристики:
- потребителско име(най-много 63 символа);
- валиден имейл адрес(най-много 100 символа); под валиден имейл адрес разбираме низ, съставен само от букви(малки и големи), цифри, знаците '.', '-' и '_', последвани от знак '@' и неща от горния вид;
- възраст(цяло положително число);
- парола(произволна последователност от не повече от 31 символа);
- пол(мъж, жена, друг).

Да се напишат необходимите селектори и мутатори за класа.

Да се реализира функция, която проверява дали потребител е пълнолетен.

Да се напише функция, която проверява доколко е сигурна паролата на потребител. Степента на сигурност се дава по-следния начин: ако паролата е с дължина по-голяма от 10 символа +1 сила, за всяка различна цифра в паролата +1 сила, при наличие на "специален" символ +1 сила("специален" символ означава символ, различен от малка, главна буква, цифра, '-' или '_').

# Бонус: 

Да се реализира функция, която по подадено име на файл записва даден потребител във файл с това име. Необходимо е така да се записва информацията, че да може да бъде еднозначно прочетена обратно при необходимост.
